[
    {
        "Text": "KUŞLARIN VİRAL HASTALIKLARI\n\nProf.Dr.Özlem ÖZMEN",
        "label": 1
    },
    {
        "Text": "• Kuşların viral enfeksiyonları belirgin klinik bulgular oluşturur ve bazen \n\nde yaygın ölümler ile seyreder. Viral etiyoloji şüphesi olan \nhastalıklarının değerlendirilmesinde ve tedavisinde, Veteriner Hekimler \nbirçok problem ile karşılaşmaktadırlar. Bunlar: \n\n• 1) kuşların bulunduğu ortam, şüpheli viral ajan, sekonder etkenler ve \n\nortaya çıkan hastalık süreci arasındaki karmaşık etkileşim hakkında bilgi \neksikliği; \n\n• 2) etkili anti-viral ilaçların bulunamaması; \n• 3) canlı kuşlarda birçok viral hastalığın teşhisinde karşılaşılan zorluklar;\n• 4) birçok yaygın viral kuş hastalığı için virus saçılmanın süresinin ve \n\nyollarının tam olarak anlaşılmaması; \n\n• 5) subklinik virus taşıyıcılarının tespit edilememesi ve \n• 6) en önemlisi uygun aşıların bulunamamasıdır.",
        "label": 2
    },
    {
        "Text": "• Viruslar genellikle canlı veya ölü yerine aktif veya inaktif olarak \n\nsınıflandırılır. Aktif bir virion, bir kuşun hücresine girip enfeksiyona \nneden olabilirken, etkin olmayan bir virus partikülü kuşun hücresini \nenfekte edemez.\n\n• Replikasyon, viral hastalıklarda üreme anlamına gelir. Hayatta \n\nkalabilmek için bir virusun duyarlı bir konakçı ile temasa geçmesi, bir \nhücreye girmesi ve yeni konakçılara bulaştırılmak üzere çoğaltılması \ngerekir.",
        "label": 3
    },
    {
        "Text": "• Epizootiyoloji, bir hayvan popülasyonunda bir hastalık oluşumunun \n\nincelenmesidir. Bu bilim, virus gibi bulaşıcı bir ajanın hastalık sürecine \nneden olmak için konakçı ve dış çevresel faktörlerle nasıl etkileşime \ngirdiğini tanımlamaya çalışır. Bir epizootik, belirli bir hastalığı olan \nhayvan sayısında ve değişik popülasyonlarda belirgin bir artış \nolduğunda ortaya çıkar. Bir epornitik tek bir kuş popülasyonunda \nartmış bir hastalık oluşumudur. Bu durum bir evcil hayvan satış \nyerinde, büyük kuş sürüsünde veya doğadaki kuşlarda olabilir.",
        "label": 4
    },
    {
        "Text": "Paramiksoviruslar\n\n• Bazı paramiksoviruslar, yabani ve evcil kuşlarda hastalıklara neden olur. Bunların \narasında, Newcastle hastalığı virusu olarak da bilinen avianparamyxovirus tip 1 \n(APMV-1) en çok çalışılmış olanıdır. Newcastle hastalığı değişik tür kuş \npopülasyonlarında önemli ölçüde ölümlere neden olur. Yabani kuşlar bu \nhastalığın evcil kümes hayvanlarına bulaşmasında da enfeksiyon kaynağı \nolabilirler.\n\n• Newcastle hastalığı virusu duyarlı kuşlar arasında kolayca bulaşır. Virus enfekte\n\nkuşların dışkı, vücut sıvıları ve yumurtaları ile bulaşabilir, virus karkas ve iç \norganlar dahil bütün dokularda bulunur. Virus, canlı konakçıların dışında uzun \nsüre yaşamayı sürdürür ve enfekte malzemelerle bulaşma da muhtemeldir. \nGenellikle yabani kuşlardaki enfeksiyonların çoğu klinik bulgulara neden olmaz, \nancak hem immun reaksiyonu uyarır hem de virusun yayılmasına neden olur.",
        "label": 5
    },
    {
        "Text": "• Klinik bulguların şekillendiği kuşlarda merkezi sinir sistemi ile ilgili \n\nbulgular gözlenir. Etkilenen kuşlarda inkoordinasyon, baş ve boynun \nanormal şekilde tutulması, dengesizlik ile bacak ve kanatlarda tek \nveya iki taraflı kısmi veya tam felç tabloları görülebilir. Bu durum ise \nkuşlarda ölüm ile sonuçlanır. Özellikle güvercinlerde bu tablolara ishal \n(genellikle kanlı) eşlik edebilir. \n\n• Newcastle hastalığı virusunun patojenitesi, virus şusuna, vücuttaki \n\nyerleşim yerine ve kuş türlerine göre büyük ölçüde değişir. Newcastle\nhastalığının patogeneziyle ilgili neredeyse tüm araştırmalar evcil \ntavuklarla yapılmıştır.",
        "label": 6
    },
    {
        "Text": "• Newcastle hastalığı virusları tipik olarak dört organ veya sistemde lezyona \n\nneden olur. Bunlar merkezi sinir sistemi, böbrek, sindirim sistemi ve \nsolunum sistemidir. Yabani kuş türlerinde patojenik viruslar, genellikle \nmerkezi sinir sistemini ve böbrekleri etkiler, çok hafif makro veya histolojik \nlezyonlarla karakterize, generalize ve öldürücü hastalıklara sebep olur. \nBeyin, medulla spinalis ve bazen de meninkslerde kan damarları etrafında \nlenfositer hücre infiltrasyonları, nöronlarda nekroz ve endotelial hücrelerde \nşişkinlik ile karakterize nonsuppuratif yangı şekillenir. Bu lezyonlar beyin \nkökü ve beyincikte çok belirgindir ancak tüm beyin bölümlerinde de \ngözlenebilir. Böbrek parankiminde lenfositler ve plazma hücrelerinin \ninfiltrasyonu ile nonsuppuratif nefritis karabatak ve güvercinlerde sıklıkla \ngözlenir. Güvercinlerde ayrıca nonsuppuratif pankreatitis de bildirilmiştir. \n\n• Newcastle hastalığının tedavisi yoktur. Hem canlı hem de ölü aşılarla \n\naşılama, evcil hayvanlarda, ticari kanatlı hayvancılık endüstrisinde hastalığın \nönlenmesinde en önemli tedbir olan biyogüvenlik prosedürlerine ek olarak \nkullanılır.",
        "label": 7
    },
    {
        "Text": "Papillomaviruslar\n\n• Bu aile içinde iki kuş papilloma virusu bilinmektedir. Bu viral\nenfeksiyon özellikle ispinozların ayaklarında ve kanaryalarda \nbildirilmiştir. Papillomaviruslar, yaklaşık 52-55nm çapında, \nepiteliotropik, zarfsız, çift sarmallı, ikosahedral DNA viruslarıdır. Bu \nviruslar farklılaşmış epitel hücrelerinde çoğalır. Bu virusların\nepizootiyolojisi hakkında pek bilgi yoktur ancak virusların kuşlar \narasında direk temas yolu ile yayıldığı bilinmektedir. Daha çok \nispinozlarda görülür ancak papağanlardan da bildirilmiştir.",
        "label": 8
    },
    {
        "Text": "• Papillomaviruslar, bazı Anseriformes (kazlar), Gruiformes (turnalar) ve \n\nCiconiiformes (leylekler) popülasyonlarında enzootik olarak kabul edilir. \nPapillomatöz lezyonlara papağanlarda ve muhabbet kuşlarında da \nrastlanmıştır.  Psittasin kuşlarda, kloaka, glottis, koanal yarık, özofagus, \norofarinks, ventrikülüs ve proventrikülüste papillomatöz kitleler \nbildirilmiştir. Papillomatöz üremelere kursak, karaciğer, pankreas, nazal \nmukoza, konjunktiva ve nazolakrimal kanalda da rastlanmıştır.\n\n• İspinozlarda klinik olarak papillomlar çoğunlukla ayak parmaklarının \n\nderisinde ve distal tarsometatarsusta şekillenir. Yüzdeki lezyonlar daha \nnadirdir. Makroskobik olarak, lezyonlar hiperplastik, lokal olarak yaygın ve \nkarnabahar görünümündedirler. Lezyonlar poxviruslar ve knemidocoptes\netkenlerinin neden olduğu deri lezyonlarına benzerlik gösterir.  \nPapağanlarda gagalarda,  göz kapaklarında ve yüzde lezyonlar gözlendiği \nbildirilmiştir.",
        "label": 9
    },
    {
        "Text": "• Bu virusların patogenezi çok araştırılmamıştır. Virusun memelilerde \nolduğu gibi enfekte bir kuştan enfekte olmayan bir kuşa doğrudan \ntemas sonucu bulaştığı varsayılmaktadır. Mikroskopik olarak, \nispinozlarda karakteristik lezyonlar, kalın ve keratinize bir epidermis ile \nkeratinositlerdeki vakuolizasyondur. Histolojik olarak, papağanlarda \nparmak benzeri hiperplastik epidermal çıkıntılar ile onları destekleyen \nince bir  ﬁbrovasküler doku bildirilmiştir. Nekropsi veya biyopsi \nörneklerinin mikroskobik olarak incelenmesiyle tanı konulur. \nHiperplastik deri hastalıkları, diğer kutanöz tümörler ve poxvirus\nenfeksiyonları ve kutanöz papillomlara genel olarak benzeyebilir, ancak \nhistolojik olarak ayırt edilebilir. Hastalığın tedavisi yoktur.",
        "label": 10
    },
    {
        "Text": "Polyomaviruslar\n\n• Bu viruslara papovavirus veya muhabbet kuşlarının yavru kuş hastalığı (Budgerigar\nFledlgling Disease) virusu ismi de verilir. Avian polyoma viruslar (APV) özellikle \nyavru muhabbet kuşlarında yüksek oranda ölüme neden olur. Bu dünya çapında \nyaygın bir hastalıktır.  Hastalık muhabbet kuşu ve papağanlardan bildirilmiştir. Bir \nşahinden de izole edilmiştir. APV, dairesel çift sarmallı DNA genomuna sahip, \nyaklaşık 40-50 nm'lik ikozohedral simetrili bir virustur. Bu virusun genomu diğer \npolyomaviruslara benzerdir. \n\n• Avian polyomavirus papağanların tutsak popülasyonlarında birçok mekanizmayla \nvarlığını sürdürür. Hastalık uygun yaştaki hassas muhabbet kuşu dışındaki kuşlarda \nda enfeksiyon oluşturur ve ölümcül bir hastalık ile sonuçlanır, ancak biraz daha yaşlı \nhayvanların dışkısında ve muhtemelen 16 haftaya kadar olan hayvanların \ntüylerinde bulunur. Bu kuşlar, diğer kuşlar için önemli bir enfeksiyon kaynağıdır. \nAPV enfeksiyonu muhabbet kuşları ve sultan papağanlarında yaygın olarak bulunur. \nMuhabbet kuşları, virusu altı aylığa kadar yayabilirler.",
        "label": 11
    },
    {
        "Text": "• APV için inkübasyon periyodu yaklaşık 10-14 gündür. İlk virus\n\nreplikasyonunun solunum yollarında olduğu düşünülmektedir. Kuşlarda \nhızlı bir viremi gelişir. Virus replikasyonu muhabbet kuşları ve sultan \npapağanlarında birçok organ sisteminde şekillenir. Muhabbet kuşları \ndışındaki psittasinlerde başlıca virus replikasyon yeri immün sistemin \nfagositik hücreleridir. Bu kuşlarda görülen karakteristik hemorajik\nlezyonların sebebi immün kompleks glomerulopatidir. Karaciğer nekrozu \nsitokin kaynaklı apoptozisin bir sonucudur, hepatositlerin doğrudan viral\nenfeksiyonuna bağlı olmayabilir.",
        "label": 12
    },
    {
        "Text": "• Histopatolojik olarak, karaciğer, dalak, böbrek, kuş tüyü folikülleri, deri, \n\nözefagus, beyin ve kalp gibi birçok organ sisteminin hücrelerinde \nkarakteristik inklüzyon cisimcikleri bulunur. İnlüzyon cisimcikleri \nnukleusu tamamen dolduracak şekilde (pan-nükleer), şeffaftan hafif \nbazofilik veya amfofiliğe kadar değişen renklerde ve karyomegali ile \nberaberdir. Oldukça karakteristik olmalarına rağmen bazı durumlarda \nadenovirus veya herpesvirus inklüzyonları ile karışabilir. \n\n• Papağanlarda avian polyomavirus enfeksiyonlarının teşhisi karakteristik \n\nmakroskobik ve histopatoloji lezyonlar ile yapılabilir. Polyomavirus\nenfeksiyonu için bilinen bir tedavi yoktur.",
        "label": 13
    },
    {
        "Text": "Retroviral enfeksiyonlar\n\n• Avian retroviruslar, genellikle mezodermal kökenli dokuları içeren çeşitli \n\ndokularda neoplastik hastalıkları indükleyebilen bir grup RNA virusunu içerir. \nRetroviruslar;  löykoz / sarkom (L/S) virusları ve retikuloendoteliosis (RE) \nvirusları olmak üzere iki gruba ayrılırlar.\n\n• Tavuklar, leukosis / sarkom virus grubu için doğal konakçı ve rezervuardır. \n\nTutsak sülün ve bıldırcın popülasyonları da enfekte olabilir, ancak bu türdeki \nhastalıkların dağılımı ve yaygınlığı bilinmemektedir. Her ne kadar serbest \ndolaşan kuşlarda araştırma yapılmamasına rağmen, yerli tavuklarla temas \neden bazı yabani kuşların virusa maruz kalmış olmaları muhtemeldir. Başlıca \nbulaşma yolu enfekte kuşlarla doğrudan temastır. Vertikal bulaşma, nesiller \narasında virusu taşımakta önemlidir ve yumurtadan enfekte olmuş kuşlarda \nklinik hastalık gelişmesi çok daha muhtemeldir.",
        "label": 14
    },
    {
        "Text": "• Tavuklarda, eksojen leukosis / sarkom grubu viruslar, yumurtadan vertikal\n\nolarak veya horizantal olarak direkt yada indirekt temasla bulaşabilmektedir. \nBunlar nadiren civcivlerde hastalığa neden olur ve bazı durumlarda eksojen\nvirus enfeksiyonuna karşı bir miktar koruma sağlayabilir.\n\n• Leukozis / sarkom virusu ile enfekte olmuş tavukların gösterdiği klinik bulgular \ndeğişkendir ve ilgili doku ve organ sistemlerine bağlıdır. Örneğin, osteopetrozisli\ntavuklarda topallık görülebilir ve uzun kemiklerde deformiteler gelişebilir. \nHemangiomalı tavuklarda, kolayca travmatize olabilen ve kanayan kan \nkabarcıklarına benzeyen deri lezyonlarını görülebilir. Fibroması veya \nmiyelositomatozisi olan tavuklarda, gözle görünen nodüller veya iskelet \nanomalileri şekillenebilir. Etkilenen kuşun immun durumu ve virusun alt tipleri \nklinik bulguları değiştirir, lenfoid leukozis gibi iç organ tümörleriyle seyreden \nhastalarda klinik bulgular genellikle spesifik değildir ve genel hastalık bulguları \nolan, depresyon, diyare ve dehidrasyon sıklıkla gözlenir. Klinik bulgular kuşlar 14 \nhaftalık olduktan sonra görülür. Tutsak ve yabani kuşlarda, klinik belirtiler \ngenellikle nonspesifiktir. Canlı kuşların klinik olarak değerlendirilmesi, spesifik \norgan fonksiyonu yetersizliklerine bağlı olarak tümörlerin yeri ile ilişkili bir fikir \nverebilir.",
        "label": 15
    },
    {
        "Text": "• Viral enfeksiyon sırasında normal hücrelerin neoplastik hücrelere \n\ndönüşümüne bir DNA provirusu sebep olur. Yabani kuşlarda, lenfoid\nlökozda bildirilen en sık lezyonlar tümörlerdir. Bunlar genellikle \nkaraciğer, dalak ve böbrekler gibi çeşitli parankimal organları ve \nmezenteryumları etkileyen yumuşak, pürüzsüz, beyaz renkli, \nnodülerden diffüza kadar değişeş şekillerde ve sıklıkla çok sayıda \norganda gözlenirler.\n\n• Tavuklarda çeşitli L/S virusu ile ilişkili tümörlerin mikroskopik\n\ngörünümleri ayrıntılı olarak açıklanmıştır. Tutsak ve yabani kuşlarda, \ntümör sınıflandırması etkilenen hücre hatlarına bağlıdır ve lenfoblastik\nlenfoma bildirilen en yaygın neoplazmadır. Birçok raporda, oldukça \nuniform immatür lenfoblastik hücrelerin organlara infiltrasyonu ve \nbitişik dokuları sıkıştıran ve değiştiren kitleler saptanır.",
        "label": 16
    },
    {
        "Text": "• Hastalığın teşhisi pre ve post mortem olarak neoplastik lezyonların \n\nvarlığına dayanarak yapılabilir. Değerli bireylerde, klinik \ndeğerlendirme, hematoloji ve biyopsi / sitoloji, teşhisin konulmasında \nfaydalı olabilir.",
        "label": 17
    },
    {
        "Text": "Pox viruslar\n\n• Kanatlı çiçeği genellikle sergide olan veya evlerin arka bahçelerinde \nhobi için yetiştirilen kanatlı sürülerinde sorunlara neden olur. Çiçek \nvirusu güvercinler, yabani kuşlar, hindi, ördek, bıldırcın, sülün ve bütün \nırk tavuklarda hastalığa sebep olur. Hasta kuşlarda büyümede gerilik, \nyumurta üretiminde düşme ve ağırlık kaybı ile şiddetli etkilenen \nhayvanlarda ölüme neden olan bir hastalıktır.",
        "label": 18
    },
    {
        "Text": "• Avian çiçek hastalığı kuru (deri) ve ıslak (difterik) form olmak üzere iki \nformda gözlenir.  Hastalığın kuru formunda baş, bacak ve derinin kılsız \nbölgelerinde lezyonlar şekillenir. Bu lezyonlar küçük kabarcıklar olarak \nbaşlar, sonra ilerleyerek siğil benzeri nodüller ve daha sonra kuru \nkabuklar haline gelir. Islak formda boğaz ve üst solunum yolunda \ngenellikle beyaz nodüler lezyonlar olarak başlar, sarı kazeöz kitleler \noluşturacak şekilde büyür. Bu lezyonlar yeme, içme ve nefes almayı \nengelleyebilir. Islak form, yeterince şiddetlendiğinde enfekte kuş \ntürlerinde ölüme neden olur. Bir sürüde iki formda birlikte görülebilir, \nbazen bir kuşta iki form birlikte olabilir. Kuşlar için etkili bir tedavi \nbulunmadığından, hastalığı aşı ile önlemek için en iyi seçenektir.",
        "label": 19
    },
    {
        "Text": "Circoviruslar\n\n• Papağangillerin gaga ve tüy hastalığı virusu (Psittacine Beak and Feather Disease) \n\nkuşların en önemli circovirus hastalıklarından biridir. Bu virus pek çok yabani \nAvustralya papağanında enzootiktir ve yabani Afrika papağanlarında da bulunur. \nPBFD, gençlerde akut seyirli ve generalize enfeksiyon şeklinde görüldüğü için \nbüyümekte olan bütün tüyleri etkiler. Akut şekilde etkilenen kuşlar hastalığın \nşekillenmesiyle beraber 2 ay içinde ölebilir. Kronik form ise daha çok ileri yaşlı \nkuşlarda özellikle ilk tüy değişim sezonunda ortaya çıkar. Tüy değişimi sırasında \nsağlıklı tüylerin yerini distrofik tüyler alır. Kakadu papağanlarında (Cacatua) ilk olarak \nkontur tüyleri etkilenebilir. PBFD virusu en sık cennet papağanları (Agapornis), \nmuhabbet kuşları, lori, loriket, Eklektus papağanları ve Afrika gri papağanlarında \n(Psittacus erythacus) görülür. Cennet papağanlarında tüy lezyonları kakadulardaki\nkadar belirgin değil ve sınırlıdır. Bazı cennet papağanları hastalığın hiçbir belirtisini \ngöstermeyebilir. Generalize tüy hastalığı circovirusla infekte Afrika gri \npapağanlarında görülür ancak hastalık sıklıkla kuyruk tüyleriyle sınırlı kalabilir veya \ntüy tutulumu hiç olmayabilir.",
        "label": 20
    },
    {
        "Text": "• Afrika gri papağanlarında ektopik kırmızı tüyler gözlenebilir ancak bu \n\ngörünüm gıdasal faktörlere de bağlı olabilir. Enfeksiyon kakadularda deforme \ntüyler, tüy dökülmesi ve değişen deri lezyonlarına neden olabilir. Gaga \nlezyonları tüy lezyonlarına göre daha nadir olmakla beraber bazı kakadu\ntürlerinde hastalığın belirgin bulgusu olmaktadır. Değişen derecelerde nekroz \nve keratin kaybı görülebilir. Etkilenen kakadularda sekonder kandidiazis\nyaygındır. Foliküllerde nekroz, tüy ekseninin büzüşmesi ve tüy pulpasında\nkanama bildirilmiştir. Etkilenen tüylerde şiddetli dökülme gözlenebilir. \nEtkilenen tüyler güdük yapıdadır, kalınlaşmış hiperkeratotik kılıfları vardır, \npulpada kanama, kalamusta büzüşme, kıvrılma ve tüy üzerinde stres çizgileri \ngözlenebilir. Renk bozukluğu bazı kuşlarda ilk belirtiler arasındadır. Yukarıda \nda belirtildiği gibi Afrika gri papağanlarında kırmızı tüyler şekillendiği, diğer \npapağan türlerinde yeşil tüylerin yerini sarı renkli tüylerin aldığı görülmüştür. \nPapağangiller dışındaki kuş türlerinde circovirusa bağlı makroskobik lezyonlar \ngenellikle görülmemektedir. Ancak güvercin, kumru ve ispinoz gibi türlerde \npapağangillerdekine benzer tüy distrofileri bildirilmiştir.",
        "label": 21
    },
    {
        "Text": "Psittacine Beak and Feather Disease (PBFD) \n\n• Psittacine gaga ve tüy hastalığı virus (PBFDV) enfeksiyonu, özellikle \n\nmuhabbet kuşlarında persiste kalır ve bunlardan diğer hayvanlara yayılır. \nKuşların arasında yayılmanın özellikle değişik kaynaklardan gelen çok \nsayıda kuşun bulunduğu kuş satış yerlerinden olduğu düşünülmektedir. \n• Klinik olarak muhabbet kuşları üretim yerlerinde 10-20 günlük civcivlerde \nani ölüm bulgusuyla karakterize olur. Canlı yavrular tipik olarak küçüktür, \nkarınları şişkindir ve tüyleri distrofiktir. Bazı salgınlarda titreme görülebilir \nancak hepsinde gözlenmez. Genellikle sürüdeki hayvanların çoğu \ntüylerdeki değişikliklerle birlikte yaşamaya devam ederler. Bu kuşlar \ntüylerinin gelişmemesi dışında normal görülürler. Tüy diplerinde \nkanamalara sıklıkla rastlanır.",
        "label": 22
    },
    {
        "Text": "• Elle beslenen yavru papağanlarda, hasta kuşların çoğu belirgin bir \n\nklinik semptom olmadan ölürler. Eğer klinik bulgular şekillenirse 24 \nsaatten daha az sürer ve zayıflık, solukluk, subkutan kanamalar, \nkanama sürelerinin uzaması, anoreksi, dehidratasyon ve kursak stazı\ngörülür. Şekillenen karaciğer nekrozu nedeniyle, \nalanineaminotransferazın plazma konsantrasyonlarının yükselmesi \nbeklenir.",
        "label": 23
    },
    {
        "Text": "Herpesviruslar\n\n• Herpes virusların viryonları zarflı ve pleomorfiktir. Boyutları 120-200nm \n\narasında değişmektedir. Çekirdekte replikasyon meydana gelir ve zarf, yeni \nvirus partikülleri, enfekte bir hücreden nükleer membran yoluyla \ntomurcuklanarak serbest bırakıldığında oluşturulur. Bir grup olarak, herpes\nviruslar belirli bir türe iyi adapte olma eğilimindedir ve bu hayvanların \npopülasyonunda her yerde bulunurlar.\n\n• Sistemik herpesvirus infeksiyonlarında sıklıkla deri ve tüylerin epidermal\n\nhücrelerinde nekroz ve inklüzyon oluşturacak şekilde epidermis tutulumu \ngözlenir. Makav ve kakaduların öne çıktığı bazı papağangillerde bacakların alt \nkısımı ve ayaklarda herpesvirusa bağlı proliferatif lezyonlar tanımlanmıştır. Tek \nveya çok sayıda proliferatif nodüller ve plaklar Kakadularda yaygınken, \ndepigmentasyon daha çok makavlarda şekillenmektedir. Duyarlı türlerde bu \nlezyonların varlığı durumunda ayırıcı tanı listesine herpesviral enfeksiyon da \ndahil edilmelidir.",
        "label": 24
    },
    {
        "Text": "• Herpesvirusların oluşturduğu en önemli hastalıklardan birisi Pacheco\n\nhastalığıdır. İlk olarak Brezilyadaki bir parkta tutulan psittacine kuşlarda \nakut, ölümcül hepatitis salgınıyla saptanmıştır. Pacheco hastalığından \netkilenen papağanlardaki klinik bulgular klamidiyozise benzer.  \n\n• Pacheco hastalığından etkilenen birçok psittasin kuş, klinik belirtileri \n\ngösterdikten birkaç saat ila iki gün içinde ölür, ancak virusla karşılaşma \nmuhtemelen birkaç gün önce gerçekleşmiştir. PDV ile enfekte olan \npapağanlarda bir doğal salgında, kuş kafesine enfekte kuş konulduktan 12 -\n14 gün sonra ölümler bildirilmiştir.\n\n• Pacheco hastalık virusunun (PDV) hem virülent hem de avirulent suşlarının\nolduğu düşünülmektedir. Bir enfeksiyonla ilişkili klinik bulgular, hastalığın \nilerlemesi ve makroskobik ve mikroskobik lezyonlar, bir sürüde veya \nbireysel olarak her kuşta değişiklik gösterebilir.",
        "label": 25
    },
    {
        "Text": "• Birden fazla serolojik olarak farklı psittasin herpes virusü, Pacheco\n\nhastalığına işaret eden klinik, makroskobik veya mikroskobik değişikliklere \nneden olabilir. Etkilenen kuşlarda, hiçbir makro lezyon olmayabilir veya \nkaraciğer, dalak, böbrek ve bağırsakta anormal değişiklikler olabilir. Sıklıkla, \nPacheco hastalığından ölen kuşlar mükemmel bir genel durumdadır ve \ngastrointestinal sistem gıda ile doludur, bu durum virusun kuşu ne kadar \nhızlı öldürdüğünü gösterir. PDV enfeksiyonları ile bağlantılı olarak belirtilen \nspesifik lezyonlar, kanama alanlarıyla birlikte büyümüş ve şişmiş, kırmızımsı \nyeşil veya sarımsı kahverengi bir karaciğer; kanama alanları olan veya \nolmayan splenomegali; büyümüş böbrekler; bağırsakların iç ve dış \nyüzeylerinde hiperemi veya kanama; karın boşluğunda kan; beyindeki \ndamarlarında konjesyon ve bağırsak lümenlerinde kan bulunmasıdır. \nBağırsaklarda hiperemi veya kanama, perakut ölümlerin de sık rastlanan bir \nbulgusudur.",
        "label": 26
    },
    {
        "Text": "• İntranükleer inklüzyon cisimlerinin (Cowdry tip A) varlığı, bir herpes\nvirus enfeksiyonunu düşündürmelidir. İnklüzyon cisimcikleri en çok \nkaraciğerde bulunur, ancak PDV ile enfekte bazı kuşların böbrek, \ndalak, pankreas, ince bağırsaklar, paratiroid, yumurtalık ve kemik \niliğinde de gösterilmiştir.",
        "label": 27
    },
    {
        "Text": "Marek Hastalığı\n\n• Marek Hastalığı oldukça bulaşıcı bir herpesvirus tarafından oluşturulan dünya \nçapında yaygın bir hastalıktır. Virus suşları oluşturdukları klinik bulgulara göre \ngruplanabilir. Çeşitli patotipler şunlardır, 1-apatojenik, 2-hücreleri kanser \noluşturacak şekilde transforme edenler, 3-kanser oluşturmayanlar. Marek\nhastalığı virüsü apatojenik bir hindi herpesvirusu ile antijenik olarak yakındır. \n• Marek hastalığı en sıklıkla tavuklarda görülür, ancak hastalığın neden olduğu \n\nlezyonlara benzer lezyonlara büyük boynuzlu baykuşlarda, sülünlerde, \nkekliklerde, ördeklerde, kazlarda, kuğularda ve bir kerkenezde de rastlanmıştır. \nVirusun hindi ve bıldırcınları enfekte ettiği gösterilmiş, Marek’e karşı antikorlara \nserbest orman tavuklarında, hindi ve bıldırcınlarda rastlanmıştır.  Deneysel olarak \nenfekte olmuş ördekler, asemptomatiktir. Marek hastalığına benzer bulgular \nmuhabbet kuşları, kanaryalar ve tukanlarda gözlenmiştir. Benzer bir virusun evcil \nkuşları enfekte ettiği düşünülmüştür ancak hastalığın oluşumu ve prevalansı\nhakkında bilgi bulunmamaktadır.",
        "label": 28
    },
    {
        "Text": "• Marek hastalığının klasik formu, sinirlerde değişen derecelerde lenfosit \n\ninfiltrasyonu ile karakterize kısmi veya tam felçle karakterizedir. Hastalığın bu \nşeklinde ölüm oranı düşüktür (% 10-15). Hastalığın akut formu, karaciğer, \ndalak, böbrekler, deri, kaslar, kemikler ve gonadlar dahil olmak üzere birçok \norganda lenfoid tümörlerin oluşumu ile karakterize olur. Hastalığın bu \nformunda ölüm oranı tipik olarak yüksektir (% 30-70). Marek hastalığı virusu\ncivcivlerde geçici ensefalitis ile karakterize geçici akut paraliz ile yumurta \nüretiminde ve immun sistemde düşüş de ilişkilendirilmiştir. Marek hastalığı \nvirüsü, tavuklarda aterosklerozis ile kısmen ilişkilendirilmiştir, inkubasyon\nperiyodu civcivlerde iki hafta ile birkaç ay arasında değişir. \n\n• Marek hastalığını düşündüren makro ve mikroskobik lezyonlar genç (15-18 \naylık) genç, serbest dolaşan büyük boynuzlu baykuşlarda da tanımlanmıştır. \nBunlar ataksi, kısmi paraliz, zayıflama, uçamama ve yerde dolaşma \nşeklindedir.",
        "label": 29
    },
    {
        "Text": "• Medulla spinalis ve perifer sinirlerde kronik, yavaş ilerleyen ataksi ve \n\nböbreklerde büyüme ile karakterize lezyonları bulunan bir tukanda herpes\nvirus proteinleri agar-jel immünodifüzyon testi ile gösterilmiştir. Bu kuşta \nmeydana gelen mikroskobik lezyonlar Marek hastalığı ile uyumlu olmakla \nbirlikte virus izole edilememiştir.\n\n• Marek hastalığı bağışıklık sisteminin lenfoid kısmında neoplastik değişikliklere \nneden olur. Bu virusun neden olduğu tümöral lezyonlar periferik sinirlerde, \nbursa fabriciusta, timusta ve visseral organlarda yaygın şekilde görülür. \nEtkilenen kuşların periferik sinirleri karakteristik olarak büyümüş, ödemli ve \ngrimsi renktedir. Ayrıca ovaryumlar, böbrek, dalak, deri, iskelet kası ve \nkaraciğerde küçük grimsi nodüller de görülebilir. Immundepresyona sebep \nolan timüs ve bursa fabricius atrofileri de gözlenebilir.  MDV ile ilişkili \nkarakteristik mikroskobik lezyonlar, çeşitli organ ve kasların periferik\nsinirlerinde neoplastik lenfositlerin birikmesidir.",
        "label": 30
    },
    {
        "Text": "• Marek hastalığı olduğundan şüphelenilen bir büyük boynuzlu baykuşta, \n\nsiyatik sinirlerin normal boyutun iki-üç katı kalınlaşmış, gri-beyaz renkte ve \nödemli olduğu bildirilmiştir. Gri-beyaz renkli kitlelere böbrek, pankreas ve \nbüyümüş olan dalakta da rastlanmıştır. Lenfoblastik hücreler mikroskopik\nolarak karaciğer, böbrek, pankreas, dalak ve siyatik sinirlerde de \ngözlenmiştir.\n\n• Marek hastalığı virusu, birçok organdan (karaciğer, dalak, böbrek) ve \n\netkilenen kuşlarda viral kaynaklı tümörlerden izole edilebilir. Virus, ayrıca \nlatent olarak enfekte olmuş pek çok tavuktaki beyaz kan hücrelerinden de \nizole edilebilir. En yüksek virus seviyeleri kanda enfeksiyondan yaklaşık dört \nhafta sonra bulunur. Virus, tümörler klinik olarak tespit edilmeden önce \nkanda en yüksek konsantrasyonda bulunur ve bu yüksek viremik devre virus\nizolasyonu için uygun değildir. Virus ayrıca, enfekte olmuş kuşların tüy \nköklerinde de tespit edilebilir.",
        "label": 31
    },
    {
        "Text": "Adenoviruslar\n\n• Adenoviruslar zarfsız ve 70 - 90nm çapında viruslardır. Replikasyon, viral\n\npartiküllerin intranükleer inklüzyon cisimleri oluşturmak için biriktiği hücre \nçekirdeğinde meydana gelir. Değişik adenovirus suşları, memelileri ve kuşları \nenfekte eder. Memelileri enfekte eden suşlar, Mastadenovirus cinsinde ve \nkuşları etkileyen suşlar, Aviadenovirus cinsinde bulunurlar.\n\n• Tavuk ve hindilerin yanı sıra, adenoviruslar ördekler, kazlar, gine tavuğu, \n\ngüvercinler ve psittasin kuşlardan izole edilmiştir. Adenovirusların değişik \nserotipleri bıldırcın bronşitis, inklüzyon cisimcikli hepatitis, hindi viral hepatitisi, \nördek hepatitisi, tavukların yumurta düşüklüğü sendromu, ördeklerin yumurta \ndüşüklüğü sendromu, tavuk splenomegali, sülün mermer dalak hastalığı ve \nhindilerde hemorajik enteritis hastalıklarını oluşturur. Sülünlerin mermer dalak \nhastalığı, adenovirusün yol açtığı en önemli hastalıktır.",
        "label": 32
    },
    {
        "Text": "• Adenoviruslar genellikle persiste enfekte asemptomatik kuşlardan izole edilir. \nBazı kuş adenovirus suşları konakçıya özgüdür; bazıları değişik kuş türlerini \nenfekte edebilir. Bu suşlar özellikle değişik tür kuşların bir arada yetiştirildiği \nsürülerde problemlere sebep olur.  Adenovirus enfeksiyonları birçok hastalığa \nsebep olmasına rağmen, deneysel enfeksiyonlar genellikle asemptomatiktir\nveya hafif solunum sitemi hastalığı ile ilişkilidir. \n\n• Adenovirus enfeksiyonları, muhabbet kuşları ve papağanlarda depresyon, \nanoreksi, diyare ve kloakal kanama ile ölüme sebep olur. Adenoviruslar\npankreatitis, ensefalitis, hepatitis, splenitis ve konjonktivitise de neden \nolabilirler. Papağanlarda tek başına veya hepatit ile kombine enteritisler\nadenoviruslar ile ilişkili olabilir. \n\n• Psittasin kuşlarda normal görünen kuşların ölü olarak bulunduğu Pacheco\n\nhastalığı virusuna benzer klinik semptomlarla seyreden bir adenovirus salgını \nbildirilmiştir. Bu klinik bulgular papağan, kanarya ve muhabbet kuşlarında da \ngörülmüştür.",
        "label": 33
    },
    {
        "Text": "• Aviadenoviruslar dünya çapında yaygındır ve birçok kıtada kuşlarda salgınlar \ntanımlanmıştır. Bazı kuş türlerinin adenovirus enfeksiyonlarına duyarlılığı, \nkonağın yaşına bağlıdır. Her yaştan psittacine kuşlar duyarlı görünmektedir. \nSülünler özellikle üç-sekiz aylarda etkilenir; üç aylıktan küçük kuşlarda ise % \n20 oranında morbidite ve mortalite görülür. Altı aylıkken, maruz kalan \nsülünlerin sadece % 12'sinde klinik bulgular gözlenir. Kuluçkadan yeni \nçıkandan üç yaşına kadar olan güvercinler hastalığa duyarlıdır depresyon, \ndispne ve diyare gibi klinik bulgular gözlenir. Adenovirusler, üç haftalıktan bir \nyaşına kadar kaz yavrularının dışkılarından izole edilebilir, virus izolasyonları \nen sıklıkla 1-2 aylık kuşlardan yapılır. \n\n• Tavuklarda, doğal bir enfeksiyonda kuluçka süresi 24-48 saattir. Bu virus\n\nhorizantal bulaşmalarda nispeten kısa bir kuluçka süresine sahip olsa da, bu \ntip yayılma hızı sürüde yavaş olabilir.",
        "label": 34
    },
    {
        "Text": "• Bazı adenovirus türleri, hem horizantal hem de vertikal yollarla bulaşır; \n\ndiğerleri ise sadece vertikal olarak bulaşırlar. Tavuklardaki deneysel çalışmalar, \nvirusun ağız yoluyla alımından sonra bağırsak kanalında çoğaldığını \ngöstermektedir. Virus daha sonra dışkıda (20 güne kadar) veya solunum \nsekresyonlarında (4 haftaya kadar) bulunur.\n\n• Değişik kuşlarda adenovirus ile ilişkili nekropsi bulguları arasında \n\nhepatomegali, splenomegali, duodenum ve proventrikülüste dilatasyon, \nböbreklerde büyüme ile akciğerlerde ödem, konjesyon ve kanama sayılabilir. \nBüyümüş ve konjesyone dalaklarda grimsi renkli fokal nekroz odakları sıklıkla \ngözlenir. Bağırsaklar dilate ve kanlıdır. Karaciğerler büyümüş, gevrek kanamalı \nve soluk alanlar içerir. Psittasin kuşlarda karaciğer lezyonları sık gözlenir. Bir \nAmazon papağanında nekropside seröz rinitis ile büyümüş ve sarımsı karaciğer \nbildirilmiştir. Kısa bir diyare periyodu sonrasında ölen Eclectus Papağanları'nda\nda nekropside şiddetli zayıflama ile karaciğerde beyazımsı odaklar, gevreklik ve \nsubkapsüler kanamalar bildirilmiştir. Bazı papağanlarda bağırsaklarda \nkonjesyon, hepatitis ve pankreatik nekrozlar gözlenmiştir.",
        "label": 35
    },
    {
        "Text": "• Bazofilik intranükleer inklüzyon cisimleri etkilenen birçok kuşta görülür, \n\nancak şiddetli karaciğer nekrozu olan kuşlarda tespit edilmesi zor olabilir. \nAdenovirus enfeksiyonlarını düşündüren inklüzyon cisimcikleri, birçok \nkonakçıda hepatositler, enterositler, böbrek hücreleri, proventrikulus, \ndalak, akciğer, karaciğer, bağırsaklar, tiroid, bursa fabricius ve kemik \niliğindeki hücrelerde tespit edilmiştir. Adenoviral ensefalitli muhabbet \nkuşlarında, beynindeki değişikliklerle birlikte inklüzyon cisimcikleri \nsaptanmıştır.\n\n• Adenoviruslar, konakçının dışındayken inaktivasyona karşı dirençlidir, \netkenler altlık, yem, su veya dışkılarda uzun süre enfektif kalabilir. \nAdenovirusler, aşırı ısıya, organik çözücülere ve aşırı pH’ya (pH 3 ve pH 9) \ndayanıklıdır. Isıya duyarlılık, virusun türüne göre değişir.",
        "label": 36
    },
    {
        "Text": "Sülünlerin mermer dalak hastalığı\n\n• Sülünlerdeki mermer dalak hastalığı dünya çapında görülür ve adenovirus\n\nile ilgili en önemli problemlerden biridir. Bu hastalığa neden olan \nadenovirus, serolojik olarak hindi hemorajik enterit virusu ve tavuk \nsplenomegali virusu ile ilişkilidir, ancak serolojik olarak diğer \naviadenoviruslar ile ilgisi yoktur.\n\n• Enfekte sülünler, klinik belirtileri olmadan veya kısa bir anoreksi ve hafif \n\ndepresyonun ardından, nefes darlığı, ishal ve kusmaya eşlik edebilen hafif \nbir depresyon sonrasında ölebilirler. Hastalığın klinik seyri, on gün ile \nbirkaç hafta arasındadır. Mermer dalak hastalığı özellikle 3-8 aylık \nsülünlerde pulmoner ödeme bağlı akut ölümlere sebep olur,  üç aylıktan \nküçük kuşlarda % 20 morbidite ve mortalite gözlenir. Altı aylıkken, maruz \nkalan kuşların sadece % 12'sinde hastalığın klinik bulguları şekillenir.",
        "label": 37
    },
    {
        "Text": "• Mermer dalak hastalığı virusu genel olarak kontamine dışkıların \n\nyenilmesiyle bulaşır ve bu nedenle virusun bir sürüden yayılmasını \nönlemek için iyi tasarlanmış sanitasyon programları kullanılabilir. Virus, \nkirli altlıklarda aylarca enfekte kalabilir. Adenovirusların yumurta ile \nbulaşması ve sinek vektörlerinin (viremi devresinde bile) bulaşmada rol \noynadığı gösterilememiştir.\n\n• Etkilenen kuşların dalağı normalin üç katıdır ve gri renkli nekrotik alanlarla \nkırmızı renkli konjeste alanlar sebebiyle benekli görünümdedir. Akciğerler \ngenellikle ödemlidir. İntranükleer inklüzyon cisimcikleri genellikle \ndalaktaki şişkinleşmiş hücrelerde bulunur ve ayrıca karaciğerde, \nakciğerlerde, bursa fabriciusta, kemik iliğinde veya proventrikulusta da \ntespit edilebilir.",
        "label": 38
    },
    {
        "Text": "Reoviruslar\n\n• Solunum, Enterik, Yetim (respiratory, enterik, orphan- REO) virüsleri, belirli \nbir hastalık belirtisi göstermeyen hayvanlarda başlangıçta solunum veya \nbağırsak sistemlerinden izole edildiği için bu şekilde isimlendirilmiştir. \nReoviridae familyası, kuşları enfekte ettiği gösterilen üç genustan oluşur: \nOrthoreovirus, Orbivirus ve Rotavirus. Reoviridae'deki çoğu virüsün \npatojenik olmadığı kabul edilir; Bununla birlikte, bazı suşlar hassas kuş ve \nmemeli popülasyonlarında yüksek morbidite ve mortalite ile \nilişkilendirilmiştir. Çoğu durumda, bu virüslerle enfekte olan hayvanlarda, \nimmün sistemi baskılanmış olması sebebiyle sekonder enfeksiyöz ajanlar \ntarafından oluşturulan klinik değişiklikler geliştirir.",
        "label": 39
    },
    {
        "Text": "• Reoviruslar, tavukgillerde artritis, tenosinovitis, civcivlerde büyüme \n\ngeriliği, bursal atrofi, solunum sistemi hastalığı, gastrointestinal sistem \nproblemleri, hepatik nekroz, miyokarditis, perikarditis, malabsorpsiyon, \nosteoporozis, tüy anomalileri ve timusta inflamasyon bulgularına neden \nolabilir. Ördekler, kazlar ve deve kuşlarında yaygın olarak meydana gelen \nbacak deformitelerinin reovirus enfeksiyonlarından kaynaklanabileceği \ndüşünülmektedir. \n\n• Reovirüsler ayrıca, anoreksi, depresyon, kilo kaybı, deri altında kanama, \n\nishal, asitese bağlı abdominal şişlik, dispne, burun akıntısı, ataksi, paraliz, \nüveitis, hipopyon ve kafa içi ve bacaklarda ödem gibi klinik bulguları olan \npsittasin kuşlardan da izole edilmiştir.",
        "label": 40
    },
    {
        "Text": "",
        "label": 41
    }
]